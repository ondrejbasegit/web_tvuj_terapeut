---
title: "Podpůrné skupiny"
date: 2020-12-28T10:07:21+06:00
# post image
image: "images/group.jpg"
# post type (regular/featured)
type: "featured"
# meta description
description: "Mgr. Romana Svíbová | Podpůrné skupiny"
# post draft
draft: false
---


Podpůrné terapeutické skupiny slouží k vzájemné podpoře, pomoci a motivaci ke změně těch osob, které se potýkají s určitým typem životní nepohody. Účastníci skupiny mají možnost v bezpečném prostředí terapeutického prostoru prozkoumat své duševní pochody, porozumět lépe svým emocím, svému chování a potřebám, mohou postupně nalézt ve svém životě rovnováhu, klid a pochopení. Díky zpětné vazbě ostatních rozvíjejí své komunikační dovednosti, schopnosti porozumět sobě i ostatním lidem, poznat své slabé i silné stránky, nacházejí nové podněty a možnosti řešení vlastní situace. Mohou zde prožít chvíle, kdy se jim ostatní snaží pomoci a zároveň se oni sami mohou stát pro někoho velmi užitečným díky sdílení vlastní zkušenosti a osobních prožitků. Každý člen skupiny může být pomocníkem, dodat jiným sílu a odvahu, a to stejné dostává nazpět. Společně pod vedením terapeuta můžete sdílet náročné, překvapivé, osvobozující a nové poznatky o sobě, jiných lidech i světě, ve kterém existujete. V podpůrné skupině mají účastníci možnost sdílet problémy, diskutovat a otevřeně hovořit bez odsuzování.

Účast na podpůrné terapeutické skupině je zajímavý, hluboký a někdy také náročný zážitek. V každém případě se jedná o silnou zkušenost s velkým potenciálem změny pro účastníka skupiny.

Aktivita na každé skupině není povinná. Dle svého pocitu můžete být aktivní či spíše naslouchat.

Zájemce o účast v podpůrné terapeutické skupině by měl mít zájem a být ochotný se zaobírat sám sebou a mezilidskými vztahy, být alespoň v pozdějších stádiích schopen mluvit o sobě a svých tématech s ostatními účastníky, být ochoten poskytovat zpětnou vazbu ostatním účastníkům.

<br>

<!---### Podpůrná terapeutická skupina (obecná)
**Cílová skupina:** Kdokoli, koho trápí nepříjemné myšlenky, emoce nebo jedná způsobem, který ubližuje jemu samotnému či okolí, trápí ho (jakékoli) vztahy, sebevědomí, úzkosti či cokoli dalšího, co ovlivňuje chuť do života a jeho kvalitu.

**Formát skupiny:** otevřená skupina pro cca 8 účastníků (noví členové jsou přijímání při uvolnění kapacity průběžně po celý rok)

**Termíny:** začátek po naplnění kapacity, dále 1x týdně všední dny odpoledne/navečer

**Cena:** 450 Kč za 1 setkání (platba probíhá předem vždy na celý následující měsíc)

<br>

### Podpůrná terapeutická skupina – hubnoucí
**Cílová skupina:** Ti, kteří se trápí postavou, žijí v koloběhu přibírání a hubnutí, či se jim hubnout nedaří, mají pocit, že jídlo a redukce hmotnosti a věci s tímto související negativně ovlivňují jejich sebevědomí, vztahy a celkově radost ze života.

**Formát skupiny:** otevřená skupina pro cca 8 účastníků (noví členové jsou přijímání při uvolnění kapacity průběžně po celý rok)

**Termíny:** začátek po naplnění kapacity, dále všední dny odpoledne/navečer

**Cena:** 450 Kč za 1 setkání (platba probíhá předem vždy na celý následující měsíc)
-->
### Podpůrná terapeutická skupina – OCD (obsedantně kompulzivní porucha)

**Cílová skupina:** Osoby s projevy OCD (diagnostikované i nediagnostikované)

**Formát skupiny:** uzavřená skupina pro cca 8 účastníků

**Termíny:** podzim 2023 (dle naplnění kapacity), dále 1x týdně všední den (17:00-18:30), celkem 10 setkání

**Cena:** 590 Kč/1 setkání (celkem 5900 Kč za 10 setkání, částku lze rozdělit do splátek)

V případě zájmu bude realizována také podpůrná skupina pro rodinu a blízké osoby člověka s OCD. Parametry (cena, termíny atd.) zůstávají stejné.

Před přijetím do této podpůrné skupiny je třeba absolvovat jedno individuální setkání s terapeutem (cena za individuální setkání je 600 Kč).

<br>
<br>

Při velkém počtu účastníků či při preferenci dopoledního času lze skupiny realizovat i ve všední den v dopoledních hodinách (své preference sdělujte při přihlášení)

První platbu je třeba uhradit do 7 dnů od přihlášení (případně dle domluvy).

> Bližší informace ohledně plateb, storna apod. budou poskytnuty zájemcům na emailu nebo přes [**kontaktní formulář**](/contact).