---
title: "Ceník"
date: 2020-12-28T10:07:21+06:00
# post image
image: "images/therapy.jpg"
# post type (regular/featured)
type: "featured"
# meta description
description: ""
# post draft
draft: false
---

> **Pojištěnci VZP mohou do 31.5. 2021 požádat o příspěvek na  10 sezení u terapeuta (max. 7000 Kč) v rámci podpory zvýšení psychosociální péče. Více info na opatrujse@vzp.cz, webu či pobočce VZP.**

- [**Terapie**](/terapie) - 800 Kč
- [**Poradenství**](/poradenstvi) - 800 Kč
- [**Terapeutické skupiny pro rodiče**](/skupiny) - 300 Kč/60-90 minut
- [**Relaxační hypnóza**](/hypnoza) - aktuálně pouze v rámci terapie (zahrnuto v ceně)
 
Sezení v rámci terapie/poradenství trvají zpravidla 50-60 minut. Výjimky jsou možné po domluvě s terapeutem.

### Platba
Platba je možná **předem na účet** či na **místě kartou**. Platba v hotovosti je možná po domluvě s terapeutem.

Při dohodě o navázání dlouhodobé spolupráce a pokračování v terapii/poradenství se hradí předem celá částka za domluvený počet sezení na další měsíc.

**Číslo účtu:**

<br>

### Storno podmínky
**Domluvené termíny schůzek se považují za závazné.**

Terapeutická a poradenská práce je zaměřena na vytvoření kvalitního terapeutického vztahu mezi klientem/klienty a terapeutem, který má dlouhodobější charakter, a to zejména v rámci terapie.  Pro zachování kvality poskytovaných služeb (dostatek času, individuální přístup ke každému jednotlivci atd.)  přijímám do své praxe pouze omezený počet klientů. Z těchto důvodů nemohu zrušený termín snadno obsadit, jelikož stálí klienti mají své termíny naplánované a nové klienty přijímám pouze ve chvíli, kdy dojde k celkovému ukončení terapie či poradenství s jiným klientem.

Platba předem a trvání na dodržování storno podmínek je pro klienta také motivační z hlediska zachování pravidelnosti a kontinuity sezení. 

Z těchto důvodů jsem přijala ve své praxi níže uvedená storno opatření:

**STORNO PODMÍNKY U TERAPIE A PORADENSTVÍ**
- **Celkové ukončení terapie/poradenství**
  - Při ukončení spolupráce ze strany klienta po 20. v měsíci (včetně) nemá klient nárok na kompenzaci finančních prostředků již uhrazených. Klient je povinen uhradit setkání již domluvené a rezervované pro něj na následující měsíc. 
  - Při ukončení do 20. v měsíci budou klientovi navráceny finanční prostředky v plné výši  za zaplacená, ale dosud nezrealizovaná setkání.
  - Při celkovém ukončení terapie/poradenství ze strany terapeuta, má klient nárok na vrácení vložených finančních prostředků za nezrealizovaná setkání v plné výši.
- **Zrušení termínu terapie/poradenství/terapeutických setkání pro rodiče**
  - Při zrušení termínu terapeutem či při zrušení termínu klientem 48 hodin a více před termínem sezení má klient nárok na finanční kompenzaci ve výši 100%. 
  - Při zrušení termínu klientem 48 hodin a méně před sezením, nemá klient nárok na finanční kompenzaci za zrušený termín sezení.

**Pondělní sezení je třeba zrušit nejdéle do čtvrtka 12:00 hodin.**

<br>

### Náhradní termíny
Schůzky klientů s terapeutem jsou většinou naplánovány měsíc a více dopředu. Z tohoto důvodu nemohu zaručit, že budu schopna vždy nabídnout náhradní termín. Doporučuji proto sezení rušit pouze v závažných případech.

Snahou terapeuta je pokud možno zachovat předem domluvený počet schůzek v měsíci, tzn. najít náhradní termín vhodný pro klienta i terapeuta, pokud je to alespoň trochu možné.

> Pokud si nejste jistí, zda se na mě můžete se svými obtížemi obrátit nebo pokud máte jakékoli dotazy, [**kontaktujte mě**](/contact) prosím na telefonicky či emailem.
