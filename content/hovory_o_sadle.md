---
title: "Události / Akce"
date: 2022-10-23T10:07:21+06:00
# post image
image: "images/hovory_o_sadle.jpg"
# post type (regular/featured)
type: "featured"
# meta description
description: "Mgr. Romana Svíbová | Událost / Akce"
# post draft
draft: false
---

<br>

### Nejbližší události:
#### Mýty, dezinformace a otazníky v hubnutí
Na poli hubnutí se můžete setkat s desítkami často protichůdných tvrzení. V mnoha případech jde pouze o mýty, které do dnešních dní nikdo nevyvrátil a jen se vesele šíří dál, jindy hubnoucí člověk věří „zaručeným“ radám nebo názorům těch, kteří ve skutečnosti hubnutí příliš nerozumí a sami se řídí dezinformacemi. Čemu věřit? Kdy se vlastně hubne a kdy ne? Co je zdravé/škodlivé, co funguje a co ne?

Na setkání si povíme, jak se to vlastně má s tím, že:
-	Ideální hubnutí je půl kila týdně
-	Si ublížím, pokud jím pod hodnotu bazálního metabolismu
-	Tuky zabíjí a sacharidy jsou jedy
-	Musím míň jíst a víc cvičit, abych zhubnula
-	Je potřeba nikdy nemít hlad a jíst dříve, než ho dostanu
-	Rychlé hubnutí je nezdravé, naberu pak rychle a ještě víc, než jsem shodil/a
-	Když budu jíst málo nebo zhubnu rychle, budu mít jojo efekt
-	Musím si odpírat jídlo, které mám rád/a
-	Půsty jsou dobré/škodí

...prostor bude i na další otázky a nejasnosti, které na poli hubnutí máte. Ujasnění těchto důležitých informací pomůže s efektivním nastavením vašeho vlastního hubnutí.

**Termíny:** 
- neděle 26.3. (od 10h, délka setkání cca 3-4h)
- pondělí 16.4. (od 16:30h, délka setkání cca 3-4h)

**Cena:** 890 Kč 

<br>

#### Březen - do sukně vlezem
Jedná se o měsíční redukční program, jehož cílem je snížení hmotnosti (překvapivě), pochopení potřeb vlastního těla z hlediska výživy, tělesných procesů i hormonálních vlivů a porozumění psychickým procesům, které souvisejí se snahou o redukci hmotnosti. Program obsahuje několik úrovní redukce - rychlost hubnutí si volíte dle svých potřeb (bez významných stravovacích omezení, bez nutnosti sportovní aktivity). Zjistíte, že i menší změny přinášejí skvělé výsledky.

Dostane se Vám podpory (kognitivně-behaviorální) terapeutky. V rámci školení se naučíte, jak dobře nasytit svoje tělo i emoce. Během setkání podpůrné skupiny si užijete podpory, motivace a spolusdílení s ženami, které „v tom jedou“ s Vámi.

**Program obsahuje:**
- Úvodní setkání a školení v délce cca 5-6 hodin
- 4x setkání skupiny a terapeuta (1x týdně, 120 min) - podpůrné setkání skupiny + terapeuticko-vzdělávací aktivity z oblasti výživy a psychologie hubnutí („hlava je šéf“)
- Online podpora terapeuta během programu
- Možnost další návazné spolupráce (pokračující redukce nebo podpora při udržovací fázi) nebo spolupráce nad rámec programu (individuální poradenství nebo terapie)
- Očekávaný úbytek hmotnosti cca 4-8 kilogramů/měsíc

**Termíny:** březen 2023 (úvodní školení čtvrtek 2. 3. nebo sobota 4. 3. v čase cca 9:30 – 16h, setkání podpůrné skupiny každou březnovou středu v čase 16:30-18:30h)

**Cena:** 4400 Kč (cenu je možno po domluvě rozdělit do 2-3 splátek)

<br>

#### Nepanikař – jak zvládat panické ataky
Úzkosti a panická ataka (což je opravdu velice intenzivní ataka úzkosti) jsou velmi nepříjemné, snižují kvalitu života a mohou druhotně vést k rozvoji dalších obtíží (agorafobie, sociální fobie, deprese, zneužívání návykových látek). Na druhou stranu je to typ obtíží, které jsou při správném přístupu zvládnutelné i v domácích podmínkách (bez dlouhodobé terapie, vždy záleží na závažnosti problému).

V kognitivně-behaviorální terapii lze průměrně závažné panické ataky zlepšit/eliminovat již během 5-10 sezení, dále klient může pracovat samostatně a docházet případně na kontrolní sezení.

Na setkání se dozvíte, jak se v sezení pracuje, jaké jsou klíčové oblasti pro zvládání a léčení panické ataky, jak se postupuje na jednotlivých sezeních, všechny části z návštěv klasické terapie si společně projdeme – tyto informace a dovednosti můžete dále rozvíjet a pracovat na nich samostatně bez terapie.

**Termíny:**
- úterý 17.4. (od 16:00h, délka setkání cca 4h)
- neděle 2.4. (od 10h, délka setkání cca 4h)

**Cena:** 990 Kč

<br>

#### Měsíční výzva dubnová
Zvládnete za měsíc změnit způsob, jakým jíte a způsob, jakým o jídle a hubnutí přemýšlíte? Cílem výzvy pochopit a realizovat zásadní změny ve stravovacích návycích i nastavení mysli. A jako bonus předpokládané (a skoro bezbolestné) snížení váhy (cca 2-4 kg).

**Výzva obsahuje:**
-	4 setkání skupiny 1x týdně po dobu jednoho měsíce
-	Na každém setkání řešíme jedno téma z oblasti výživy a jedno téma z oblasti „práce s hlavou“ při hubnutí, na těchto tématech a změnách poté pracujete do dalšího setkání
-	Tabulku k zapisování poznatků z výzvy, k zaznamenání pozorovaných změn na těle i na duchu
-	Podporu terapeuta během výzvy

**Termíny:** dubnové úterky v čase 17-19h

**Cena:** 1990 Kč

<br>

#### Program „systém přirozené redukce“ 
Více info k programu [**zde**](/redukce_hmotnosti)

Program obsahuje:
-	Jednodenní školení
-	Průběžnou podporu terapeuta online/telefonicky (možnost také osobních konzultací)
-	1-3 měsíční spolupráce s možností prodloužení

**Termíny:** přihlášení je možné průběžně celý rok

**Cena:** 2900 Kč/1 měsíc, 4900 Kč/2 měsíce, 6500 Kč/3 měsíce (4. a každý další měsíc dle domluvy)

<br>

### Již proběhlo:
#### Pomoc, jím moc!
Jednodenní setkání určené pro ty, které se potýkají s nadměrným příjmem jídla, přejídáním, emočním nebo záchvatovým přejídáním nebo mají pocit, že jsou na jídle (nebo konkrétně cukru, sladkostech či jiných pochutinách) závislé.

Během setkání si povíme, zda se v těchto případech jedná skutečně pouze o slabou vůli, nízkou motivaci, „neschopnost“ atd. nebo zda jsou i jiné faktory, kterými si (třeba nevědomky) řežeme samy pod sebou větev. Naučíte se rozumět signálům svého těla i emocím, dozvíte se, jak tělo funguje, proč Vás honí mlsná, proč nikdy nemáte dost a proč se Vám nedaří s touto situací nic dělat. 

A samozřejmě – řekneme si, jaké změny na úrovni výživy i psychiky je třeba realizovat, aby se Váš život, stravovací návyky i postava změnily k lepšímu. 

**Termíny:** pondělky 30.1. a 27.2. 2023, 16:30 -19:30h

**Cena:** 990 Kč

<br>

> Pokud si nejste jistí, zda se na mě můžete se svými obtížemi obrátit nebo pokud máte jakékoli dotazy, [**kontaktujte mě**](/contact) prosím telefonicky či emailem.