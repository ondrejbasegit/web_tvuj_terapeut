---
title: "Hovory o sádle"
date: 2022-10-23T10:07:21+06:00
# post image
image: "images/hovory_o_sadle.jpg"
# post type (regular/featured)
type: "featured"
# meta description
description: "Mgr. Romana Svíbová | Hovory o sádle"
# post draft
draft: false
---

### „HOVORY O SÁDLE“

<br>

Hovory o sádle jsou součástí programu [**Hubnutí**](/redukce_hmotnosti).

Jedná se o terapeutické, vzdělávací a podpůrné aktivity směřující k redukci hmotnosti, podpoře rozumného přístupu ke stravování, tělu, a emocím. „Hovory o sádle“ jsou takové aktivity, jaké bych si sama přála absolvovat a zažít před 15 lety, kdy jsem se poprvé pustila do boje s vlastními nechtěnými kily (a že jich bylo).

Hovory o sádle jsou založené na více než 10 letech vzdělávání a vlastních zkušenostech s výše uvedenou problematikou. Jelikož jsem také KB (kognitivně-behaviorální, KBT) terapeutkou, kladu velký důraz a pozornost na terapeutická témata (tj. „práce s hlavou“, vůlí, motivací, limity…) a psychologii hubnutí. V rámci ČR se jedná o jedinečný a především komplexní přístup k řešení nadváhy/obezity, redukce hmotnosti, emočního a záchvatového jezení.

![image](../../images/hovory_o_sadle.jpg)

<br>

### Nejbližší události:
#### Pomoc, jím moc!
Jednodenní setkání určené pro ty, které se potýkají s nadměrným příjmem jídla, přejídáním, emočním nebo záchvatovým přejídáním nebo mají pocit, že jsou na jídle (nebo konkrétně cukru, sladkostech či jiných pochutinách) závislé.

Během setkání si povíme, zda se v těchto případech jedná skutečně pouze o slabou vůli, nízkou motivaci, „neschopnost“ atd. nebo zda jsou i jiné faktory, kterými si (třeba nevědomky) řežeme samy pod sebou větev. Naučíte se rozumět signálům svého těla i emocím, dozvíte se, jak tělo funguje, proč Vás honí mlsná, proč nikdy nemáte dost a proč se Vám nedaří s touto situací nic dělat. 

A samozřejmě – řekneme si, jaké změny na úrovni výživy i psychiky je třeba realizovat, aby se Váš život, stravovací návyky i postava změnily k lepšímu. 

**Termíny:** pondělky 30.1. a 27.2. 2023, 16:30 -19:30h

**Cena:** 990 Kč

<br>

#### Březen - do sukně vlezem
Jedná se o měsíční redukční program, jehož cílem je snížení hmotnosti (překvapivě), pochopení potřeb vlastního těla z hlediska výživy, tělesných procesů i hormonálních vlivů a porozumění psychickým procesům, které souvisejí se snahou o redukci hmotnosti. Program obsahuje několik úrovní redukce - rychlost hubnutí si volíte dle svých potřeb (bez významných stravovacích omezení, bez nutnosti sportovní aktivity). Zjistíte, že i menší změny přinášejí skvělé výsledky.

Dostane se Vám podpory (kognitivně-behaviorální) terapeutky (která dala sbohem 30 kilogramům již před lety a stále si je drží od těla). V rámci školení se naučíte, jak dobře nasytit svoje tělo i emoce. Během setkání podpůrné skupiny si užijete podpory, motivace a spolusdílení s ženami, které „v tom jedou“ s Vámi.

**Program obsahuje:**
- Úvodní setkání a školení v délce cca 5-6 hodin
- 4x setkání skupiny a terapeuta (1x týdně, 120 min) - podpůrné setkání skupiny + terapeuticko-vzdělávací aktivity z oblasti výživy a psychologie hubnutí („hlava je šéf“)
- Online podpora terapeuta během programu
- Možnost další návazné spolupráce (pokračující redukce nebo podpora při udržovací fázi) nebo spolupráce nad rámec programu (individuální poradenství nebo terapie)
- Očekávaný úbytek hmotnosti cca 4-8 kilogramů/měsíc

**Termíny:** březen 2023 (úvodní školení čtvrtek 2. 3. nebo sobota 4. 3. v čase cca 9:30 – 16h, setkání podpůrné skupiny každý březnový čtvrtek v čase 16:30-18:30h)

**Cena:** 4400 Kč (cenu je možno po domluvě rozdělit do 2-3 splátek)

<br>

#### Dámské podvečery 
Série čtyř setkání, které nabízejí komplexní pohled na čtyři stěžejní témata důležitá při snaze o redukci hmotnosti, úpravu životního stylu, změnu pohledu na přístup k hubnutí i k sobě samé.

Série obsahuje setkání na tato témata:
- Tělo je kámoš - naslouchej mu
- Mozek je kámoš – zkus ho pochopit
- Pohyb je kámoš – věnuj se mu
- Jídlo je kámoš – neboj se ho

**Termíny:** dubnové/květnové úterky (16:30-18:30h)

**Cena:** 2900 Kč (za 4 setkání) nebo 900 Kč (za jednotlivá setkání)

Hovory o sádle jsou určeny primárně ženám. 

Počet volných míst v programu je omezený. Charakter setkání je neformální, akce se konají v přátelské podpůrné atmosféře terapeutovny v Hradci Králové.

<br>

> Pokud si nejste jistí, zda se na mě můžete se svými obtížemi obrátit nebo pokud máte jakékoli dotazy, [**kontaktujte mě**](/contact) prosím telefonicky či emailem.