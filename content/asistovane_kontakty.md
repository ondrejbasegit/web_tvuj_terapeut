---
title: "Asistované kontakty"
date: 2021-05-24T10:07:21+06:00
# post image
image: "images/therapy.jpg"
# post type (regular/featured)
type: "featured"
# meta description
description: "Mgr. Romana Svíbová | Asistované kontakty"
# post draft
draft: false
---

### Co jsou asistované kontakty/asistované předání?
Asistované kontakty se využívají zejména během rozchodových a porozchodových konfliktech /potížích při péči o dítě (společné trávení času, předávání dítěte druhému rodiči). Cílem asistovaného kontaktu je zamezit tomu, aby bylo dítě vystaveno stresujícím okolnostem při předávání dítěte mezi rodiči nebo aby bylo zabráněno případnému škodlivému působení rodiče na dítě během času, který tráví společně.

Asistované kontakty s dítětem slouží ke společnému trávení času dítěte s primárně nepečujícím rodičem (rodičem, který nemá dítě ve výhradní péči) a/nebo širším příbuzenstvem. K AK se přistupuje např. v situacích, kdy dítě rodiče dlouho nevidělo, již na něj není zvyklé, potřebují si k sobě opět najít cestu apod. Dále se využívají tehdy, pokud má pečující rodič obavy ze setkání dítěte s druhým rodičem o samotě nebo existuje-li oprávněné podezření, že rodič potřebuje při setkání s dítětem dohled, např. pokud v minulosti došlo v rodině k nepříznivým situacím (domácí násilí, manipulace dítěte proti druhému rodiči apod.)
Během AK tráví rodič čas společně s dítětem za asistence odborného pracovníka. Tato osoba dohlíží na klidný průběh AK, v případě potřeby může do AK zasahovat či ho ukončit.

<br>

### Co je asistované předání?
Jiným typem asistovaného kontaktu je asistované předání dítěte. V tomto případě třetí pověřená osoba asistuje při předávání dítěte jednoho rodiče druhému (za jeho přítomnosti i bez jeho přítomnosti dle dohody). K tomuto řešení se přistupuje v případě, kdy předávání dítěte mezi rodiči probíhá konfliktně a dítě je vystaveno stresující situaci (hádkám rodičů při předání, odmítání předání apod.).

<br>

### Co bych měl(a) o AK/AP vědět?
AK a AP mohou být realizovány na žádost rodičů, mohou být ale také nařízeny či doporučeny soudem či ze strany OSPOD.
AK/AP by měly sloužit jako dočasné řešení do chvíle, než se situace mezi rodiči stabilizuje, případně do doby, než o péči o dítě rozhodne soud.
Asistující se do AK/AP zapojuje dle dohody (mentoring – pouze dohled, aktivní zapojení pracovníka, odborné vedení…).
Součástí AK/AP může být také sociální a psychologické poradenství, zpětná vazba po AK/AP, sepsání zprávy dle potřeb a požadavků klienta.
Před prvním AK/AP je třeba s oběma rodiči na úvodní schůzce domluvit podmínky a další detaily pro zdárný průběh kontaktu/předání.

<br>

### Co je cílem AK/AP?
AK/AP by měly směřovat k dosažení takových změn ve vztahu, aby časem bylo možné realizovat setkání/předání dítěte bez asistence nejlépe v jeho přirozeném prostředí.

<br>

### Kde AK/AP probíhají?
AK i AP mohou probíhat v terapeutovně na třídě ČSA, po dohodě i v místě bydliště rodiče/rodičů či ve venkovních prostorech (dětská hřiště, parky…)

<br>

### Jaká je cena za AK/AP?
Ceny za realizaci AK/AP najdete [**zde**](/cenik).


> Pokud si nejste jistí, zda se na mě můžete se svými obtížemi obrátit nebo pokud máte jakékoli dotazy, [**kontaktujte mě**](/contact) prosím telefonicky či emailem.
